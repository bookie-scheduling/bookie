**Polisa o poštovanju privatnosti**

Kada koristite platformu Bookie (u daljem tekstu Platforma), može se dogoditi da nam poverite svoje lične podatke (podatke o ličnosti) na obradu ili čuvanje. Svako prikupljanje, obradu i čuvanje Vaših podataka uradićemo u skladu sa važećim propisima Republike Srbije i novom evropskom regulativom o zaštiti podataka o ličnosti, poznatom pod imenom GDPR (General Data Protection Regulation).

Vaša privatnost je važna. Zato Vam savetujemo da pažljivo pročitate ovaj tekst i informišete se.

Na ovoj stranici saznaćete:

- Koje tipove ličnih podataka prikupljamo
- U koje svrhe prikupljamo Vaše lične podatke
- Kako koristimo Vaše lične podatke
- U kojim slučajevima možemo podeliti Vaše lične podatke sa trećim licima
- Kakva su Vaša prava u vezi sa ličnim podacima koje prikupljamo
- Kako nam se možete obratiti sa pitanjima u vezi sa Vašim ličnim podacima
- Šta se dešava u slučaju promene ove polise

**Koje tipove ličnih podataka prikupljamo**

Kako bismo Vam pružali usluge u skladu sa Pravilima i uslovima korišćenja Platforme, kao i obezbedili bezbedno korišćenje Platforme, prikupljamo tri osnovna tipa podataka.

**Podaci koje nam direktno ostavite**

Ovo su podaci koje nam ostavljate kada kreirate korisnički nalog na Platformi. Možemo sačuvati i u posebnim slučajevima obraditi podatke poput: imena i prezimena, e-mail adrese i broja telefona.

**Podaci koje prikupljamo Vašim korišćenjem Platforme**

**Podaci o načinu na koji koristite Platformu**

Možemo sačuvati i u posebnim slučajevima obraditi podatke o tome koje ste sve termine zakazivali i podatke vezane za te termine.

**Podaci o Vašim uređajima**

Tokom korišćenja Platforme, možemo prikupiti i obraditi podatke o uređajima sa kojih pristupate Platformi. Ovi podaci mogu uključiti marku i tip uređaja, operativni sistem i njegovu verziju, jedinstvene oznake uređaja, te podatke o internet mreži sa koje pristupate Platformi.

**Cookie-ji i druge slične tehnologije**

Kada pristupate Platformi, možemo iskoristiti tehnologiju Cookie-ja i druge slične tehnologije da bismo identifikovali Vaš internet pretraživač. Korišćenje Platforme može rezultovati automatskim čuvanjem određenih podataka na Vašem uređaju, poput Cookie-ja i aplikativnih cache podataka potrebnih za komfornije korišćenje Platforme.

**U koje svrhe prikupljamo Vaše lične podatke**

Platforma Vaše lične podatke može prikupljati i obrađivati u različite svrhe. Sve u daljem tekstu pomenute svrhe su naša zakonska obaveza (npr. identifikacija) ili ugovorna obaveza ka korisnicima, proistekla iz Pravila i uslova korišćenja Platforme (koja regulušu pružanje željenih usluga informacionog društva korisnicima i ostvarivanje naših legitimnih interesa).

**Identifikacija korisnika**

Identifikacija korisnika Platforme u smislu korisničkog naloga potrebna je zarad obezbeđivanja nesmetanog funkcionisanja određenih funkcija Platforme. U slučaju da se korišćenjem Platforme izvrši krivično delo, identifikacija korisnika štiti oštećenu stranu, pomaže izvršnim državnim organima u identifikaciji počinioca, odnosno može pomoći u rešavanju građanskih sporova.

**Pružanje usluga informacionog društva (emitovanje i arhiviranje oglasa, kontakt sa drugim korisnicima, ostvarivanje komercijalnog interesa)**

Kako bi usluge koje Platforma nudi svojim korisnicima bile kvalitetne, potrebno je prikupljanje podataka koji omogućavaju rad svih funkcija Platforme, npr. upravljanje korisnicima, upravljanje zaposlenima, upravljanje uslugama, upravljanje terminima.

**Kako koristimo Vaše lične podatke**

Platforma podatke o ličnosti prikuplja i obrađuje isključivo u skladu sa važećim propisima Republike Srbije, a u cilju pružanja usluga informacionog društva, zaštite sopstvenih legitimnih (poslovnih) i komercijalnih interesa, poboljšanja svojih usluga i korisničkog iskustva, zaštite interesa svojih korisnika, očuvanja bezbednosti korisnika, te očuvanja javnog interesa i javne bezbednosti.

U određenim slučajevima koji proističu iz Pravila i uslova korišćenja Platforme, može doći do automatskog donošenja odluka na osnovu Vaših podataka, odnosno automatske obrade podataka. Primera radi, ukoliko korisnik vrši zakazivanje velikog broja termina za kratak vremenski period, ostavlja podatke u sistemu koji su neprimerenog sadržaja, zakazuje termine na kojima se ne pojavljuje ili na drugi način uznemirava druge korisnike, ili zloupotrebljava sistem, bezbednosni softverski mehanizmi mogu automatski blokirati njegov korisnički nalog ili preduzeti neku drugu meru u cilju zaštite korisnika Platforme i samog sistema.

Vaše lične podatke Platforma čuva u bazama i na serverima zaštićenim savremenim bezbednostim tehnologijama, poput enkripcije podataka na serveru i SSL enkripcije komunikacije Vašeg internet pretraživača ili aplikacije sa serverima. Pristup Vašim podacima i njhovu obradu poveravamo zaposlenima koji su prošli adekvatnu obuku. Platforma kontinuirano sprovodi mere zaštite bezbednosti Vaših ličnih podataka, koje obuhvataju savremene radne procese, korišćenje savremenih bezbednosnih tehnologija, te mere fizičke bezbednosti servera i druge opreme.

Podatke čuvamo u trajanju koje je neophodno da obezbedi nesmetano pružanje usluga korisnicima. Konkretno, Vaše lične podatke čuvaćemo sve dok ste registrovani korisnik Platforme, odnosno dok zahtev za brisanje Vašeg korisničkog naloga i ličnih podataka ne bude realizovan. U slučaju kada podnosite zahtev za brisanje naloga i ličnih podataka, a identifikovani ste kao korisnik koji zloupotrebljava sistem, zadržavamo mogućnost da Vam onemogućimo ponovno registrovanje uz korišćenje istih e-mail adresa i brojeva telefona sa kojih ste registrovali taj nalog. Nakon podnošenja ovakvog zahteva, imamo zakonsku obavezu da određene podatke, na primer identifikaciju, čuvamo 30 dana pre konačnog brisanja.

**U kojim slučajevima možemo podeliti Vaše lične podatke sa trećim licima**

Platforma može podeliti Vaše identifikacione podatke sa trećim licima u slučajevima:

- Kada želite da iskoristite ponudu partnerske kompanije.
- Po ispravno formulisanom nalogu nadležnog državnog organa.
- Kada je to neophodno radi ispunjenja naše ugovorne obaveze ka Vama, odnosno radi poštovanja Pravila i uslova korišćenja Platforme.
- Kada želi da uz pomoć trećih lica razvija napredna softverska rešenja za automatizaciju.

Određene podatke, koje dajete prihvatanjem Pravila i uslova korišćenja Platforme prilikom registracije ili naknadno, saglasni ste da možemo automatski podeliti sa specijalizovanim tehnološkim partnerima - suobrađivačima podataka, kao i sa partnerima koji pružaju dodatne usluge našim korisicima, ukoliko koristite te usluge. Ovo su partneri od poverenja, koji nam pomažu da ostvarimo legitimne poslovne interese i unapredimo usluge koje Platforma nudi korisnicima. Ove kompanije primenjuju adekvatne mere bezbednosti, a podatke će prihvatati i obrađivati na osnovu ugovora sa Platformom i u skladu sa ovom polisom. To mogu biti:

- Hosting provajderi, koji obezbeđuju rad servera i baza podataka Platforme.
- Kompanije od kojih prikupljamo javno dostupne podatke i e-mail adrese prilikom social logina (kreiranja korisničkih naloga i korisničkog logovanja preko društvenih mreža) i sa kojima navedene i slične podatke i e-mail adrese delimo, poput kompanija Apple iz SAD, Google iz SAD i Googleovih podružnica širom sveta.

**Kakva su Vaša prava u vezi sa ličnim podacima koje prikupljamo**

U svakom trenutku, imate pravo na uvid u sve Vaše lične podatke koje smo prikupili, kao i pravo da zatražite da Vam dostavimo sve Vaše lične podatke koje čuvamo u skladu sa važećim propisima Republike Srbije.

U svakom trenutku, imate pravo da izmenite Vaše podatke koji su netačni, kao i da povučete saglasnost koju ste prethodno dali za obradu vaših podataka. Takođe, u svakom trenutku imate pravo da podnesete zahtev za brisanje Vaših ličnih podataka. Ograničenja od ovog prava postoje u slučajevima kada izmena ili brisanje Vaših podataka mogu da dovedu do sprečavanja istrage, otkrivanja ili gonjenja krivičnih dela, kao i do sprečavanja ostvarivanja potraživanja u građanskim sporovima. U slučaju da ste identifikovani kao korisnik koji zloupotrebljava sistem, Vaš nalog može biti obrisan, ali zadržavamo mogućnost da nakon brisanja Vaših podataka ne dozvolimo korišćenje istih e-mail adresa i brojeva telefona za otvaranje novog naloga.

U svakom trenutku, imate pravo na pristup informacijama o svim svrhama prikupljanja i obrade podataka na Platformi (ova polisa).

U slučaju da dođe do povrede Vaših podataka koja može da predstavlja rizik po Vas, imate pravo da o tome budete obavešteni bez odlaganja.

U slučaju da smatrate da je neko od Vaših prava ugroženo, možete podneti pritužbu Povereniku za zaštitu podataka o ličnosti Republike Srbije.

Zahtev da Vam dostavimo sve Vaše lične podatke koje čuvamo u skladu sa važećim propisima Republike Srbije, možete podneti putem adrese elektronske pošte <bookie.scheduling@gmail.com>.

Rukovalac Vašim podacima je Platforma, sa sedištem u Beogradu. Rukovaoca možete kontaktirati putem adrese elektronske pošte <bookie.scheduling@gmail.com>.

Obrađivač Vaših podataka je Platforma, sa sedištem u Beogradu.

**Kako nam se možete obratiti sa pitanjima u vezi sa Vašim ličnim podacima**

U slučaju da imate bilo kakvo pitanje o zaštiti Vaše privatnosti na Platformi, kao i o načinu skupljanja i obrade Vaših ličnih podataka, molimo Vas da nam se obratite preko adrese elektronske pošte <bookie.scheduling@gmail.com>.

**Šta se dešava u slučaju promene ove polise**

Ova polisa je podložna promenama. U slučaju značajnih izmena, Platforma će sve korisnike obavestiti o izmenama na aktivan način, na primer putem e-maila ili jasno uočljivih obaveštenja na Platformi. U slučaju da bilo koje buduće promene ove polise budu podrazumevale umanjenje Vaših prava, tražićemo od Vas izričiti pristanak za nastavak korišćenja Platforme. U slučaju promena ove polise, sve ranije verzije biće javno dostupne u arhivi.

09-02-2025. godine
Beograd, Srbija