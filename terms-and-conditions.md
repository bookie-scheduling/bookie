**Pravila i uslovi korišćenja Bookie platforme**

Da biste koristili platformu Bookie (u daljem tekstu Platforma), potrebno je da se upoznate i u svemu saglasite sa ovim Pravilima i uslovima:

Ova Pravila i uslovi imaju svojstvo Ugovora između:

1. Platforme Bookie (u daljem tekstu Platforma) i
2. Svakog pojedinačnog korisnika internet portala i mobilne aplikacije Platforme (u daljem tekstu Korisnik usluga) (u daljem tekstu zajedno označeni kao Ugovorne strane)

Dobrovoljnim korišćenjem bilo kog segmenta Platforme na bilo koji način, svaki Korisnik usluga potvrđuje da je upoznat i saglasan sa tekstom ovih Pravila i uslova (Ugovora). Ugovor se zaključuje na srpskom jeziku.

**Obaveze Ugovornih strana**

Platforma se obavezuje da će Korisnicima usluga pružati usluge definisane ovim Pravilima i uslovima, na način i sa ograničenjima opisanim u ovim Pravilima i uslovima, a u skladu sa važećim propisima Republike Srbije. Korisnik usluga se obavezuje da će prilikom korišćenja Platforme u svemu poštovati ova Pravila i uslove. Ugovorne strane su saglasne da je zarad ispunjenja navedenih obaveza neophodno da Platforma prikuplja, obrađuje i čuva lične podatke Korisnika usluga u skladu sa važećim propisima Republike Srbije i Polisom o poštovanju privatnosti koja je dostupna na uvid svim Korisnicima usluga. Prihvatanjem ovih Pravila i uslova korišćenja Platforme, svaki Korisnik usluga potvrđuje da je upoznat i saglasan sa Polisom o poštovanju privatnosti, te daje izričiti pristanak za prikupljanje i obradu svojih ličnih podataka u svrhu korišćenja istih za sve situacije opisane u Pravilima i uslovima i u Polisi o poštovanju privatnosti, kao i zarad ispunjavanja navedenih obaveza od strane Platforme.

**Registracija od strane Korisnika usluga**

Za korišćenje usluga Platforme neophodna je registracija Korisnika usluga (otvaranje korisničkog naloga). Registracija se obavlja prijavom na sistem tako što Korisnik usluga unese e-mail adresu i lozinku koju će koristiti na Platformi, a zatim potvrdi registraciju putem koda ili linka koji dobije u registracionom e-mailu. Takođe, moguća je i registracija i logovanje preko naloga na Google i Apple (social login). Registrovani i ulogovani Korisnik usluga može upravljati terminima. Korisnik usluga može imati samo jedan registrovani korisnički nalog. Registrovani Korisnik usluga prihvata mogućnost kontakta na adresu elektronske pošte ili na broj telefona, a u cilju realizacije usluga zakazivanja i upravljanja terminima. Korisnik usluga prihvata da će sadržaj njegovog profila, odnosno ime, prezime, kontakt telefon i adresa elektronske pošte, biti prikazani pružaocima zakazane usluge i ostalim zaposlenima u istoj ustanovi.

**Ograničenja prilikom korišćenja Platforme**

Korisnici usluga su saglasni da će prilikom korišćenja Platforme poštovati sledeća ograničenja:

- Korisnik daje istinite i tačne podatke o svom identitetu
- Korisnik koristi isključivo adresu elektronske pošte i broj telefona koja je u njegovom vlasništvu
- Korisnik ima najviše jedan korisnički nalog po ustanovi koja pruža usluge
- Nije dozvoljeno zakazivanje termina na kojima se korisnik ne pojavi
- Nije dozvoljen pristup korisničkim nalozima drugih korisnika
- Nije dozvoljeno automatizovano, odnosno softversko zakazivanje termina

**Posredovanje između Korisnika u pružaoca usluga**

Platforma ne posreduje u pružanju usluga između Korisnika i pružaoca usluga. Svako zakazivanje termina od strane Korisnika usluga Platforme je na sopstveni rizik Korisnika usluga. Platforma neće snositi nikakvu odgovornost za eventualnu štetu nastalu prilikom bilo kakvih transakcija ili interakcija između Korisnika i pružaoca usluga.

**Autorska prava i zabrana neovlašćenog kopiranja i korišćenja sadržaja objavljenih na Platformi**

U skladu sa Zakonom o autorskom i srodnim pravima Republike Srbije, nije dozvoljeno bilo kakvo, ručno ili softversko, neovlašćeno kopiranje i prikupljanje sadržaja ili delova sadržaja objavljenih na Platformi. Pod sadržajem se podrazumevaju tekstualni sadržaji, slike pružalaca usluga, slika ustanova u kojima se pružaju usluge, podaci o Korisnicima usluga, podaci o pružaocima usluga, zanimljivosti, fotografije, logotipi, grafička rešenja i svi ostali sadržaji koji se po Zakonu o autorskom i srodnim pravima smatraju autorskim delom. Platforma zadržava pravo da prekršioca goni sudski.

**Prikupljanje i obrada podataka, uključujući podatke o ličnosti**

Prikupljanje, obrada i čuvanje podataka od strane Platforme se obavlja u skladu sa važećim propisima Republike Srbije i Polisom o poštovanju privatnosti koja je dostupna na uvid svim Korisnicima usluga. Prihvatanjem ovih Pravila i uslova korišćenja Platforme, svaki Korisnik usluga potvrđuje da je upoznat i saglasan sa Polisom o poštovanju privatnosti. Platforma od svojih registrovanih Korisnika usluga prikuplja lične podatke (podatke o ličnosti). Sve druge svrhe prikupljanja podataka su izlistane i pojašnjene u Polisi o poštovanju privatnosti. Način obrade i čuvanja podataka, kao i trajanje čuvanja podataka, pojašnjeno je u Polisi o poštovanju privatnosti. Platforma može dati pristup ličnim podacima Korisnika usluga samo licima sa kojima ima ugovorni ili radni odnos, kako direktno, tako i preko ovlašćenog posrednika. Korisnici usluga treba da budu svesni da će određeni podaci o ličnosti biti dostupni pružaocima usluga u odabranoj ustanovi. Registrovani Korisnik usluga prihvata mogućnost kontakta putem adrese elektronske pošte ili SMS-a od strane tima Platforme u svrhu unapređenja i razvoja Platforme, kao i u promotivne ili marketinške svrhe. Korisnik usluga ima pravo da opozove pristanak koji je prihvatanjem ovih Pravila i uslova dao za prikupljanje i obradu ličnih podataka, kao i pravo da zatraži izmenu i brisanje ličnih podataka. O ovim i drugim pravima Korisnika usluga u vezi sa ličnim podacima, kao i o načinu ostvarivanja tih prava, Korisnik usluga se uvek može informisati u Polisi o poštovanju privatnosti. U slučaju da zbog brisanja podataka dođe do nepostojanja uslova za dalje pružanje usluga, Korisniku usluga može biti uskraćen pristup delovima ili celoj Platformi. Platforma ne odgovara za tačnost podataka koje su na Platformu unela druga lica, kao ni za tačnost rezultata obrade takvih podataka.

**Kršenja ovih Pravila i uslova korišćenja Platforme**

Za bilo koje kršenje Pravila i uslova korišćenja Platforme, nepoštovanje u ovom tekstu navedenih ograničenja ili kršenje zakona od strane Korisnika usluga, moguće je izricanje opomene Korisniku usluga, odnosno privremena ili trajna blokada korisničkog naloga Korisnika usluga. Po pravilu, a u zavisnosti od težine i učestalosti kršenja, administracija Platforme donosi meru privremene ili trajne blokade korisničkog naloga. Korisnici usluga čiji je nalog privremeno ili trajno blokiran nemaju pravo ni na kakvu nadoknadu štete zbog toga što za vreme trajanja blokade naloga nisu mogli da koriste usluge Platforme. Navedene mere se mogu primeniti i u slučajevima kada nije došlo do kršenja Pravila i uslova, i to u cilju sprečavanja nastajanja štete, ili u slučajevima kada usled određenog činjenja ili nečinjenja od strane Korisnika usluga dolazi do otežavanja nesmetanog funkcionisanja Platforme.

**Zaštita privatnosti**

Prikupljanje, obrada i čuvanje ličnih podataka od strane Platforme se obavlja u skladu sa važećim propisima Republike Srbije i Polisom o poštovanju privatnosti koja je dostupna na uvid svim Korisnicima usluga. Prihvatanjem ovih Pravila i uslova korišćenja Platforme, svaki Korisnik usluga potvrđuje da je upoznat i saglasan sa Polisom o poštovanju privatnosti.

**Izmene ovih Pravila i uslova**

Ova Pravila i uslovi su podložni promenama. U slučaju značajnih izmena, Platforma zadržava pravo da od korisnika zatraži ponovno prihvatanje Pravila i uslova za korišćenje Platforme, te da uskrati pristup Platformi korisnicima koji ne prihvate promenjena Pravila i uslove.

09.02.2025. godine
Beograd, Srbija
